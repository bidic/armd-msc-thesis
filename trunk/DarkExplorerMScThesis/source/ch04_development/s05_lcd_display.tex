\section{Wyświetlacz LCD}
Do sygnalizacji wykonywanych czynności oraz polepszenia komunikacji pomiędzy człowiekiem a robotem został wykorzystany wyświetlacz LCD. Użyty model to wyświetlacz LCD 2x16, ze złączem pasującym do płyt systemu EVBXXX, z podświetleniem biało-niebieskim. Element ten został wybrany ze względu na stosunkowo niską cenę oraz możliwość podłączenia do płyty ewaluacyjnej EVBsam7s wykorzystywanej podczas rozwoju robota.

Na wyświetlaczu pokazywane są czynności aktualnie wykonywane przez robota oraz informacje pobierane z czujników zamontowanych na nim. Przykładowe komunikaty pokazywane przez Dark Explorera mówią o: aktualnej temperaturze, ilości kroków które wykonał użytkownik, kierunku w jakim podąża.

\textcolor{red}{TODO: ZDJĘCIE WYŚWIETLACZA ZAINSTALOWANEGO W ROBOCIE!}

W celu wykorzystania wyświetlacza LCD konieczne było zastosowanie jakiegoś sposobu na redukcję wejść oraz wyjść wykorzystywanych przez to urządzenie. W konfiguracji podstawowej Dark Explorer udostępniał jedynie pięć złącz GPIO\footnote{GPIO -- General Purpose Input/Output, złącza wejścia wyjścia ogólnego przeznaczenia} natomiast sam wyświetlacz potrzebuje takich złącz sześć. Z pomocą przyszedł tutaj 8-bitowy ekspander GPIO z interfejsem $I^{2}C$\footnote{$I^{2}C$ -- szeregowa dwukierunkowa magistrala służąca do przesyłania danych w urządzeniach elektronicznych}. Układ ten posiada ośmio bitowy rejestr w którym przechowuje słowo odebrane poprzez interfejs $I^{2}C$. Każdy bit tego rejestru jest odzwierciedlany jako stan wysoki lub niski na odpowiednich wyjściach GPIO. W taki sposób możliwe jest sterowanie wyświetlaczem LCD. Wykorzystując ten pomysł można znacząco rozszerzyć ilość portów GPIO na robocie i sterować dowolnymi urządzeniami.

\begin{figure}[!ht]
 \centering
 \includegraphics[height=75mm]{../images/ch04/extension_board-LCD.png}
 \caption{Płyta rozszerzeń z zaznaczonymi elementami odpowiedzialnymi za obsługę wyświetlacza LCD}
 \label{fig:KmakPlatform}
\end{figure}

Wyświetlacz został zakupiony jako moduł z wtykiem 16 pinowym. Można go podłączyć do gniazda LCD na płycie rozszerzeń Dark Explorera.
